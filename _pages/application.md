---
layout: archive
title: "Jak se přihlásit"
permalink: /application/
author_profile: true
redirect_from:
  - /resume
---

{% include base_path %}

Jsi středoškolský student/ka s životním stylem - inženýr (baví tě experimentovat, zkoušet spojovat/rozpojovat věci, hrabat se v gadgetech a seš tak trochu divnej)? Pokud ano a máš chuť naskočit do zajímavýho projektu, na který budeš moct být na konci roku hrdý/á, tak je FÍK-BALLOON soutěž přesně pro tebe. Pokud ne, nevadí. Přihlaš se taky. Jenom počítej s tím, že potkáš "zajímavé" lidi.

Vzhledem k tomu, že se od tebe očekává velké množství práce od návrhu experimentu, přes konstrukci, výrobu, až po testování, atd., tak ti doporučujeme sehnat si tým kamarádů, kteří ti s tím pomůžou a budete se navzájem podporovat popř. si nadávat. Odborná porota určitě bude preferovat, když uvidí, že za celý experiment nezodpovídá jenom jeden člověk, ale povinnosti se rozdělí do celého týmu. Pokud k sobě budete mít i učitele, který tebe/vás povede a dá vám pětky v případě, když to budete flákat, tak to bude ještě lepší. Pokud se ti nedaří sehnat si tým, tak nám napiš a my se ti pokusíme najít match.

Pokud už ses rozhodl/a, že se chceš přihlásit a netušíš, jaký experiment lze na stratosférickém balónu udělat, tak ti doporučujeme projet internet a zejména [REXUS/BEXUS](http://rexusbexus.net/) stránky, které už podobné experimenty dělají řadu let na profesionální úrovni. Jelikož my organizátoři z Oddělení dozimetrie záření se zabýváme hlavně ionizujícím zářením, tak budeme mít v gondole kromě dohledávacích zařízení i několik detektorů ionizujícího záření (několik polovodičových křemíkových detektorů, a několik organických a anorganických scintilátorů). Neznamená to však, že se tvůj/váš experiment musí týkat ionizujícího záření. Odborná porota nebude mít preferované zaměření experimentu.

Teď už stačí jenom vyplnit přihlášku a poslat ji na email ... Přihlášky, které budou doručeny po deadlinu nebudou přijaty. Po přijetí přihlášky se pokusíme do několika hodin odeslat potvrzující email. Pokud by nedorazil do dvou dnů, tak nás začni uhánět na emailu a facebooku.
