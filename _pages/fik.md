---
layout: archive
title: "Let Fík-9"
permalink: /fik/
author_profile: true
redirect_from:
  - /resume
---

{% include base_path %}

Let stratosférického balónu Fík-9 proběhne začátkem prosince 2023. Vypouštění balónu bude probíhat pravděpodobně z letiště v Příbrami nebo v Plzni. Pro experiment bude použit heliový meteorologický balón [Hwoyee 1600](http://hwoyee.com/#), který bude napuštěň přibližně 5 m<sup>3</sup> helia. To by mělo zaručit stoupavost balónu okolo 5 m/s při užitečné váze 2,5 kg (gondola, padák, šňůry, atd.). Gondola bude zavěšena pod balónem spolu s padákem. Balón vystoupá do výšky 30-33 km, praskne a poté začne gondola prudce klesat. Její sestup bude postupně zpomalovat, jak se bude zvyšovat účinnost brzdění padákem až na konečných 5-8 m/s při dopadu na zem. Celkově let trvá přibližně 2 hodiny a 30 minut (2 hodiny stoupání a 30 minut pád). Během této doby může gondola urazit velkou vzdálenost. Obvykle je to pár stovek kilometrů (záleží na vzdušných proudech v atmosféře). Z toho důvodu je nutné, aby gondola obsahovala zařízení, které vysílá její polohu. Tato zařízení budou v balónu zdvojená pro případ, že by jedno selhalo. Ve všech předchozích případech se podařilo gondolu dohledat pomocí těchto zařízení, avšak nelze to zaručit pro Fík-9. Stejně tak nelze zaručit, že gondola nespadne na nesprávné místo a nebude přejeta, odcizena nebo například utopena dříve než se k ní dostane dohledávací tým. S touto variantou je potřeba počítat.

(OBR) Profil a trasu letu Fík-6.

Vzhledem k extrémním podmínkám, které panují během letu v gondole je nutné, aby experimenty byly schopny všechny podmínky přestát a zůstat fungovat. Zejména se jedná o nízké a vysoké teploty a nízký atmosférický tlak. Během předchozích letů bylo vypozorováno, že teplota uvnitř gondoly se pohybuje od -30°C až po +60°C. Nejvyšší teplota je dosažena před startem resp. krátce po startu, kdy ztrátový tepelný výkon elektroniky ohřívá vnitřek polystyrenové gondoly, která je od okolí dobře tepelně izolovaná. Jak gondola stoupá výrazně se snižuje teplota vzduchu, která může dosáhnout -60°C až -70°C, což ochladí vnitřek gondoly i přes nížší tlak vzduchu. Teplota unvitř se stabilizuje okolo -25°C a ohřeje se až při sestupu na padáku, když sestoupá dostatečně nízko. V tento moment se může na studených površích kondenzovat vzdušná vlhkost. S ohledem na tyto podmínky je nutné volit komponenty, které jsou schopné vydržet.

(OBR) Teplotní profil letu Fík-6.

Díky dohledávacím zařízením je možné po celou dobu letu sledovat real-time pohyb gondoly a dopočítat místo dopadu pomocí [online prediktoru](https://amateur.sondehub.org). To nám umožní dostat se ke gondole a najít ji během několika hodin od dopadu. Občas musíme chvíli hledat v kopřivách, lesích a polích. Potom je ještě nutné udělat triumfální foto s nálezem a nálezci.

<p align = "center"><img src = "https://odz-ujf-av-cr.github.io/images/Fik-8/img1.jpg" alt="drawing" width="300"/></p><p align = "center">
Triumfální foto s nálezcem.
</p>
