---
layout: archive
title: "Experiment"
permalink: /experiment/
author_profile: true
redirect_from:
  - /resume
---

{% include base_path %}

Cílem našeho experimentu je zejména měření kosmického ionizujícího záření, proto budeme mít v gondole řadu detektorů. Například křemíkové detektory [Timepix](https://home.web.cern.ch/news/news/knowledge-sharing/timepix-cerns-galleries-moon), [AIRDOS](https://iopscience.iop.org/article/10.1088/1748-0221/16/03/T03006/pdf) a [SpacePix](https://indico.esa.int/event/324/contributions/5109/attachments/3801/5337/SpacePix2_MMPSu.pdf), plastové scintilátory a NaI(Tl) scintilátor. Spolu s detekcí ionizujícího záření ale budeme měřit i různé fyzikální veličiny jako teplota (na několika místech uvnitř gondoly), atmosférický tlak, zrychlení gondoly ve všech třech směrech (x, y, z) a gps souřadnice. Všechny tato měření nám mají poskytnout data pro porovnání a verifikaci modelů ionizujícího záření ([CARI-7](https://www.faa.gov/data_research/research/med_humanfacs/aeromedical/radiobiology/cari7)) v atmosféře pomocí našich měření. Pro tyto účely potřebujeme měřit jednotlivé složky kosmického záření a proto používáme několik typů detektorů.

Váš experiment nemusí mít s naším vůbec nic společného. Rádi vám poskytneme všechna naše data pro porovnání nebo vyhodnocení vašeho experimentu. Pro váš experiment bude v gondole připraveno místo o objemu přibližně 1 dm<sup>3</sup>. Hmotnost vašeho experimentu by neměla přesáhnout 400 g (včetně napájení, mechanických prvků a všeho ostatního) a celkový příkon by měl být nižší než 10 W. V případě umístění experimentu mimo gondolu je nutné upřesnit velikost a způsob uchycení zejména kvůli bezpečnosti. Kvůli bezpečnosti je také nutné specifikovat, zda váš experiment používá vysoké napětí (typicky Geiger-Mullerovi detektory), věci pod vysokým tlakem, chemicky nebo biologicky nebezpečné sloučeniny (zejména u biologických experimentů), atd.
