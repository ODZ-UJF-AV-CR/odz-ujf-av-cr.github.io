---
layout: archive
title: "Experiment"
permalink: /experiment/
author_profile: true
redirect_from:
  - /resume
---

{% include base_path %}

Cílem našeho experimentu je zejména měření kosmického ionizujícího záření, proto budeme mít v gondole řadu detektorů. Například křemíkové detektory [Timepix](https://home.web.cern.ch/news/news/knowledge-sharing/timepix-cerns-galleries-moon), [AIRDOS](https://iopscience.iop.org/article/10.1088/1748-0221/16/03/T03006/pdf) a [SpacePix](https://indico.esa.int/event/324/contributions/5109/attachments/3801/5337/SpacePix2_MMPSu.pdf), plastové scintilátory a NaI(Tl) scintilátor. Spolu s detekcí ionizujícího záření ale budeme měřit i různé fyzikální veličiny jako teplota (na několika místech uvnitř gondoly), atmosférický tlak, zrychlení gondoly ve všech třech směrech (x, y, z) a gps souřadnice. Všechny tato měření nám mají poskytnout data pro porovnání a verifikaci modelů ionizujícího záření ([CARI-7](https://www.faa.gov/data_research/research/med_humanfacs/aeromedical/radiobiology/cari7)) v atmosféře pomocí našich měření. Pro tyto účely potřebujeme měřit jednotlivé složky kosmického záření a proto používáme několik typů detektorů.

Váš experiment nemusí mít s naším vůbec nic společného. Rádi vám poskytneme všechna naše data pro porovnání nebo vyhodnocení vašeho experimentu. Pro váš experiment bude v gondole připraveno místo o objemu přibližně 3 dm<sup>3</sup>. Celkový vnitřní objem gondoly je přibližně 15,5 dm<sup>3</sup>. Hmotnost vašeho experimentu by neměla přesáhnout 400 g (včetně napájení, mechanických prvků a všeho ostatního) a celkový příkon by měl být nižší než 10 W. V případě umístění experimentu mimo gondolu je nutné upřesnit velikost a způsob uchycení zejména kvůli bezpečnosti. Kvůli naší a vaší bezpečnosti je také nutné specifikovat, zda váš experiment používá vysoké napětí, lasery, věci pod vysokým tlakem, chemicky nebo biologicky nebezpečné sloučeniny (zejména u biologických experimentů), radioaktivní látky, atd. Pokud váš experiment vysílá elektromagnetické záření je nutné z důvodu letové bezpečnosti specifikovat na jakých frekvencích vysílá. Experimenty, které budou problematické z etického hlediska budou diskvalifikovány (např. přežití myšek v myších skafandrech a experimenty podobného typu).

<p align = "center"><img src = "https://odz-ujf-av-cr.github.io/images/500x300.png"></p><p align = "center">
Ukázka vnitřku gondoly.
</p>

## Progress reports

Pokud bude váš experiment vybrán k realizaci bude váš tým během roku předkládat několik reportů, v kterých se ověří progres experimentu. Tyto reporty budou dohromady tři. Reporty budou sloužit nám k ověření vaší aktivity, progresu a také vám k tomu, abychom vám mohli poradit a doporučit vhodné řešení, pokud budeme mít znalosti a zkušenosti s danou problematikou. Rozvrh reportů je upřesněn v [Harmonogramu](https://odz-ujf-av-cr.github.io/harmonogram/).

* Nultý report bude podrobně rozebírat jaké komponenty budou použity v rámci experimentu, jak se budou skládat do celkového experimentu a měl by obsahovat i soupis dostupnosti komponent a jejich odhadovanou cenu.

* První report by měl ukázat tzv. breadboard verzi experimentu. Breadboard verze slouží k otestování a programování jednotlivých komponent zahrnutých do experimentu. Nemusí být složeny do kompaktního celku, ale jednotlivé části by měly být alespoň částečně funkční.

* Druhý report by měl ukázat tzv. engineering verzi experimentu, která je složením jednotlivých otestovaných komponent do funkčního celku. Engineering verze by měla být plně funkční a měla by sloužit k testování funkčnosti a popřípadě kalibraci.

V případě, že povaha experimentu nebude vhodná pro reportování v této podobě bude domluvena jiná forma. Například u biologických experimentů s buňkami nedává smysl dělat breadboard verzi ani engineering verzi.

## Testovaní

Přibližně 2 měsíce před plánovaným vypuštěním balónu bude nutné integrovat veškerý payload do gondoly a otestovat tzv. elektromagnetickou kompatibilitu všech zařízení. Tento test má za úkol ověřit, že se experimenty vzájemně neruší a hlavně, že neruší dohledávací zařízení. Součástí testování bude i ověření záznamu dat z experimentů. Podobně jako u reportů bude zvolen individuální přístup testování u experimentů, které nevyužívají elektronické zařízení (například biologické experimenty).

## Vyhodnocení experimentu

V případě, že se vše povede a podaří se gondolu s experimenty najít, očekává se, že výsledky odprezentovány a zpracovány do formy prezentace nebo krátkého článku, který bude volně ke stažení na webových stránkách.

## Financování experimentu

Doplní Iva? :-)
